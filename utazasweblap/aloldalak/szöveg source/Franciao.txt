Párizs a világ egyik leglátogatottabb, és sokak szerint a világ legszebb fővárosa. Hívják még a fények, a szabadság, a divat, vagy a szerelem városának is. Ugyanakkor, nem mindenkit fog meg - de akit igen, hamar beleszeret. A nevezetességeken kívüli Párizs is pompás. A századelőn épült, és folyamatosan felújított épületek egységes, patinás légkört adnak az utcáknak. Egy idő után már fel sem tűnik, hogy egy híres, és szép épületet látunk, hiszen Párizsban szinte minden utcában láthatunk egy fantasztikus építészeti csodát, vagy egy hangulatos parkot.

A párizsi emberek életstílusa, a kávézók sora, a folyamatos pezsgés is felejthetetlen. A csodálatos Szajna, és romantikus hídjai, a művészeti galériák sora, a gazdag, jólétet sugárzó üzletek, és a megelevenedett történelem is mind-mind hozzájárulnak ahhoz, hogy a városba napról napra jobban beleszeressünk

Eiffle torony / Tour Eiffel

A 330 méter magas torony 1887-es megépítésétől 1930-ig a világ legmagasabb építményének számított, és még ma is Párizs legmagasabb, és Franciaország 2. legmagasabb építménye. Ma is itt található az EU legmagasabban fekvő kilátószintje: a 3. emeleti kilátóból 276 m magasan tekinthetünk a városra. A torony szerkezete 7300 tonnát nyom, és a tervező zsenialitására jellemző, hogy nagy szélben sem leng ki többet 6-7 centiméternél. A torony bámulatos kivilágítása 292 ezer wattos. 2014-ben az első szint padlóját átlátszó üvegfelületre cserélték. Az üvegpadlóra lépni, vagy ráfeküdni nagyon érdekes élmény.

A lenyűgöző mérnöki zsenialitással megépített torony 1-2. szintjére lépcsőn vagy lifttel, míg a 3. szintre kizárólag a 2. szintről induló lifttel mehetünk fel. A legfelső szintről szép időben akár 70 km-re is ellátni. Számítsunk min. 1 órás, de akár még hosszabb sorban állásra is, ráadásul a 2. szinten újabb sort kell kivárnunk, hogy a legfelső szintre jussunk. Érdemes éjszaka is meglátogatni a tornyot, ekkor minden óra elején 10 percig a sárga kivilágítású torony káprázatos módon, fehér fényekben villog, amit a Mars-mezőn minden este fekvő, piknikező, italozó, és ismerkedő fiatalok hatalmas tapssal, és örömujjongással honorálnak. Szép időben, nappal és éjjel is rengeteg ember van a torony előtti parkban - fiataloknak, és fiatalos idősebbeknek ezt a feelinget sem szabad kihagyni.

Louvre múzem / Musée du Louvre

A Louvre a világ leglátogatottabb múzeuma, a pekingi palotamúzeumot megelőzve: 2017-ben 8,1 millióan keresték fel. Amellett, hogy az egyik leglátogatottabb, egyben a világ egyik legnagyobb, legérdekesebb, és leghíresebb múzeuma, továbbá a világ legnagyobb művészeti múzeuma. 72 735 m2-es területén, kb. 380 ezer műtárgyat őriznek az őskortól napjainkig. Köztük 5500 festményt, 1850 szobrot. Ha minden kiállított műtárgyat 30 mp-ig néznénk, 100 napig tartana mindent megnézni.

Olyan híres alkotások találhatók itt, mint például Leonardo da Vinci 1503-1519 között készített mesterműve, a mosolyát rejtélyes módon változtató Mona Lisa. A Mona Lisát 1911. augusztus 21.-én elloptak, és 1913-ban került ismét elő. Elrablásával Apollinaire-t és Picassót is gyanúsították, a valódi tolvaj, mint később kiderült, Vincenzo Peruggia, a múzeum egy korábbi dolgozója volt. A korához képest jó állapotban lévő festmény többször is meg akarták rongálni, ezért 1956 óta a korlát mellett golyóálló üveg is védi. Ez a golyóálló üveg védte meg utána 1974-ben és 2009-ben is, vagy legutóbb 2022-ben, amikor egy idős, kerekesszékes nőnek öltözött férfi be akarta törni az üveget, és tortát dobott neki.

Sainte-Chapelle

A Cité-n magasodó gótikus kápolnát a gótikus építészet csúcsának tartják. A kétszintes imahelyet 1238-ban kezdték építeni, és az építkezés 1248-ra befejeződött. A templom egy 1630-as és egy 1776-os tűzesetet is átvészelt, és a francia forradalom idején is jelentős károkat szenvedett. Végül 1840-1868 között restaurálták, és 1970 óta, a mai napig is felújítás alatt áll. Ugyanakkor ma már nem hivatalosan templom: a francia forradalom idején szekularizálták, így múzeumként működik.

A Sainte-Chapelle-t Párizs legszebb, és a világ egyik legszebb belső terű egyházi épületének tartják, különösen figyelemre méltóak rózsaablakai (melyek nagy része még az eredeti, 13. századi), és színesüveg-táblái, melyeket a világon a legszebbnek tartják. Érdemes napsütésben idelátogatni, amikor a Nap színes fényjátékot játszik az ablakokkal, ami emlékezetes látvány. A két szintes templom szűk csigalépcsőjén elérhető felső szintjén tárul az emberek szeme elé az igazi szépség.